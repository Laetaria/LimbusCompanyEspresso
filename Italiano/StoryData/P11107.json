{
    "dataList": [
        {
            "id": 0,
            "content": "'Sta per giungere un'ordalia.'"
        },
        {
            "id": 1,
            "content": "Nonostante il tono serio del Tiratore, la ragazza sbuffo sardonicamente."
        },
        {
            "id": 2,
            "content": "Le ordalie erano solo un altro aspetto della vita in questo posto. Un avvertimento simile suonava eccessivamente melodrammatico."
        },
        {
            "id": 3,
            "content": "Notando la reazione indifferente della ragazza, l'entità approfondì il concetto."
        },
        {
            "id": 4,
            "content": "'No. Questa ordalia sarà ben oltre le tue capacità.'"
        },
        {
            "id": 5,
            "content": "Le parole erano superflue. La ragazza sapeva esattamente a cosa si stava riferendo l'entità, come se lo stesse vivendo di persona."
        },
        {
            "id": 6,
            "content": "'Comincia tutto nel corridoio. Divora le paure e gli orrori in fuga. Scandaglia ogni angolo alla ricerca di tutti i sensi di colpa di questo posto. La ricerca di sacrifici è costante e ineluttabile.'"
        },
        {
            "id": 7,
            "content": "'Quando sarai rimasta da sola, quando udirai il ruggito delle trombe dell'apocalisse... non avrai altra scelta che ficcarti quella maledetta pallottola nel cranio.'"
        },
        {
            "id": 8,
            "content": "La ragazza rimase silenziosa, l'unica reazione erano gli sbuffi della sua pipa. Le faceva male alla gola e agli occhi... ma le piaceva vedere il fumo dissiparsi nel vuoto."
        },
        {
            "id": 9,
            "content": "C'è stato un tempo in cui non avrebbe neanche preso in considerazione l'idea di avvicinare una cosa simile alla sua bocca."
        },
        {
            "id": 10,
            "content": "'A meno che tu non voglia stringere un patto con me, ovviamente...'"
        },
        {
            "id": 11,
            "content": "La ragazza ebbe una visione."
        },
        {
            "id": 12,
            "content": "La pallottola penetra chiunque e qualunque cosa che le si para davanti. I loro teschi esplodono in mille pezzi."
        },
        {
            "id": 13,
            "content": "Tutto con un solo sparo indiscriminato."
        },
        {
            "id": 14,
            "content": "E in quella scena di pandemonio distruttivo... la ragazza sente..."
        },
        {
            "id": 15,
            "content": "... la stessa sensazione provata aspirando la pipa per la prima volta."
        },
        {
            "id": 16,
            "content": "Tutto questo la fece giungere ad una conclusione."
        },
        {
            "id": 17,
            "content": "Quello che l'entità offriva non era solo una pallottola che centrava sempre il bersaglio. Piuttosto, offriva una pallottola che non si sarebbe mai fermata fino a colpire ciò che lo sparatore aveva più a cuore."
        },
        {
            "id": 18,
            "content": "E nonostante tutto, la ragazza..."
        },
        {
            "id": 19,
            "content": "'Va bene. Accetto il patto.'"
        },
        {
            "id": 20,
            "content": "'L'hai già fatto.'"
        },
        {
            "id": 21,
            "content": "'L'hai fatto nel momento in cui i tuoi occhi si sono riempiti di quelle visioni.'"
        },
        {
            "id": 22,
            "content": "Mentre il Tiratore finiva di parlare, la ragazza si rese improvvisamente conto che era pronta a sparare quella pallottola alla prima occasione."
        },
        {
            "id": 23,
            "content": "'Oh, non vedo l'ora di sapere come finirà.'"
        },
        {
            "id": 24,
            "content": "'Voglio vedere cosa farai dopo aver piazzato un colpo nella testa della persona che ami di più.'"
        },
        {
            "id": 25,
            "content": "'Sicuramente saprai che io potrei essere il tuo futuro.'"
        },
        {
            "id": 26,
            "content": "La sua reazione non fu che un altro breve sbuffo."
        },
        {
            "id": 27,
            "content": "'Hmph, è questo quello che pensi?'"
        },
        {
            "id": 28,
            "content": "'…!'"
        },
        {
            "id": 29,
            "content": "E così venne rivelata la destinazione finale della pallottola."
        },
        {
            "id": 30,
            "content": "Alla ragazza non rimaneva altro che un singolo obiettivo."
        },
        {
            "id": 31,
            "content": "Ovvero sopravvivere alle ordalie e tornare a casa, a prescindere da tutto."
        },
        {
            "id": 32,
            "content": "Avrebbe dato qualsiasi cosa per poter tornare indietro. Anche la clausola più crudele sarebbe stata un sollievo ed una benedizione."
        },
        {
            "id": 33,
            "content": "La pallottola penetrerà chiunque e qualunque cosa le si parerà davanti. E alla fine la seguirà a casa."
        },
        {
            "id": 34,
            "content": "Volerà oltre tutte le persone amate, anche chi non avrebbe mai dovuto amare..."
        },
        {
            "id": 35,
            "content": "... e alla fine..."
        },
        {
            "id": 36,
            "content": "'Capisco... Sei disposta ad ingannare chiunque se siginifica che la traiettoria del patto sarà alterata.'"
        },
        {
            "id": 37,
            "content": "'Esattamente. E se devo, persino me stessa.'"
        },
        {
            "id": 38,
            "content": "... si dirigerà verso il suo cranio."
        },
        {
            "id": 39,
            "content": "E nei suoi ultimi istanti... la ragazza se ne andrà con lo stesso ghigno sicuro di sé."
        },
        {
            "id": 40,
            "content": "Che si sia ingannata per raggiungere il suo unico obiettivo? ... O è semplicemente l'espressione dei suoi veri sentimenti, palesati nei suoi ultimi attimi di vita?"
        },
        {
            "id": 41,
            "content": "La verità non verrà mai a galla. Ciò che è certo, è che il patto avrà una fine."
        },
        {
            "id": 42,
            "content": "Poiché la ragazza andrà volentieri incontro la traiettoria da lei stessa alterata."
        }
    ]
}